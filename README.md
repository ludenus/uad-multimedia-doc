# Використання систем контролю версій для колективної роботи над мультимедійною документацією.

Українська академія друкарства.

Студент: **Андрєєв Андрій**.

Викладач: **Огірко Ігор Васильович**, професор, доктор фізико-математичних наук, завідувач кафедри інформаційних мультимедійних технологій.

## Вступ

Сучасні програмні і апаратні продукти складні і потребують документації. Сучасна документація - це завжди мультимедійний продукт, оскільки містить текст, таблиці, зображення, відео та найважливіше - гіперпосилання на інші документи і продукти. І розробка самих продуктів, і розробка документації - це ітеративний процес, що потребує участі багатьох людей.

Ефективна робота багатьох людей вимагає технічних рішень для перегляду, порівняння, редагування, узгодження змін в документах. Одне з таких технічних рішень - системи контролю версій.

Системи контролю версій (англ. [version control](https://en.wikipedia.org/wiki/Version_control)) дозволяють зберігання багатьох версій документації, а також надають засоби для роботи із змінами для багатьох користувачів. Нижче ми розглянемо конкретний приклад використання сучасної системи контролю версій для роботи над документом.

## Історія виникнення

Історично, основне призначення систем контролю версій - це управління змінами вихідного коду програмних продуктів. Оскільки будь-яка мова програмування - це максимально формалізований запис алгоритму, придатний до виконання машиною, то текст такого коду програми є максимально "чутливим" до будь-яких змін. І якщо синтаксичні помилки типово призводять до помилок компіляціі, то семантичні помилки - коректно компілюються в виконавчий код, але працюють неправильно. Наприклад зайвий знак **=** в [операторі присвоювання](https://uk.wikipedia.org/wiki/Оператор_присвоювання#Символ_присвоєння) драматично змінює зміст операції і перетворює її в перевірку на рівність. Коли обидві операції можливі в певному контексті - ніякої помилки с точки зору компілятора немає, але насправді вона є і тільки людина може її виправити. Через це підтримка належної якості коду програм потребує регулярної процедури [перегляду коду](https://uk.wikipedia.org/wiki/Перегляд_коду) (англ. code review). Зазвичай одиничні помилки в текстах документів не настільки радикально змінюють зміст, як в коді програм, але існують випадки, коли ретельний перегляд тексту також критично необхідний. Наприклад - юридичні документи, де зайва кома може змінити тлумачення закону і вирок суду.

Великий об'єм вихідного коду програм робить неможливим перегляд повного тексту кожен раз при зміні його частини. Тому доцільним є перегляд і перевірка лише змін до попередньої версії коду. Саме для цього і призначені системи контролю версій. Такі системі розглядають останню версію коду як індексований набір змін, послідовно застосованих до самої першої, початкової його версії. Таким чином на кожному етапі є попередня і наступна версії і є різниці між ними, яку можна розглянути окремо і перевірити людиною.

Із кінця 70х років минулого століття було розроблено досить багато різних систем контролю версій. Серед поширених можна згадати CVS, Subversion, Mercurial, Perforce, ClearCase тощо. Всі вони мали певні особливості і використовували свої власні термінології для визначення різних операцій. Але останнім часом найбільш широко вживаним є [Git](https://uk.wikipedia.org/wiki/Git)[^1]. На основі Git існує декілька онлайн сервісів, які доповнюють основні функції Git зручним графічним інтерфейсом і іншими додатковими функціями. Варті уваги SourceForge, Bitbucket, GitLab і звичайно [GitHub](https://github.com). Нижче ми будемо використовувати терміни, які звичні Git/GitHub спільноті.

## Терміни

Діфф (diff) - процесс, який виконує порівняння версій, а також результат такого порівняння, який може бути збережений у вигляді окремого файла.

Патч (patch) - процесс, який застосовує (накладає) попередньо створений діфф на іншу версію, а також сам файл із змінами, призначений для цього.

Комміт (commit) - окремо проіндексована сукупність змін, фактично окрема версія, яку може розрізняти система контролю версій і на яку можливо посилатись.

Тег (tag) - будь-який комміт, якому для зручності дали додаткове унікальне ім'я. Як правило використовують для більш наочного позначення важливих змін.

Бранч (branch) - гілка, один із можливих варіантів документа, який для зручності також має унікальне ім'я і відрізняється від основного варіанту (master) іншою послідовністю патчів. Типово кожний користувач використовує свій окремий бранч для внесення змін. Коли всі необхідні зміни додані - бранчі можна порівнювати і об'єднювати.

Мерж (merge) - процес об'єднання бранчів. Може здійснюватись одним користувачем, "безконтрольно", а може - декількома людьми із створенням пулл-реквесту і проходженням процедури перегляду коду (code review).

Пулл-реквест (pull-request) - запит на внесення змін. Як правило застосовується, коли над проектом працює декілька людей. Типово заохочує інших учасників проекту робити перегляд змін і надавати зворотній зв'язок автору. Пулл-реквест може бути прийнято, тоді бранч користувача зливається з мастером, або відхилено для подальшого внесення змін і вдосконалення. 

Репозиторій (repository) - вся сукупність даних проекту, всіх його версій, тегів, гілок, а також вся історія їх змін - тобто все, що було проіндекссоваано системою контролю версій.


[^1]: Автор Git, [Лінус Торвальдс](https://uk.wikipedia.org/wiki/Лінус_Торвальдс) більш знаменитий тим, що створив ядро операційної системи [Linux](https://uk.wikipedia.org/wiki/Linux).
